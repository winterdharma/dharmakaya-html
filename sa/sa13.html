<article id='sa13'>
  <header>
    <ul>
      <li>
        <segment>
          <root>雜阿含經</root>
        <segment>
      </li>
    </ul>
    <h1>
      <segment>
        <root>(一三)</root>
      </segment>
    </h1>
  </header>
  <p>
    <segment>
      <root>如是我聞： </root>
      <reference>t99.2b15</reference>
    </segment>
    <segment>
      <root>一時，佛住舍衞國，祇樹，給孤獨園。 </root>
      <reference>t99.2b16</reference>
    </segment>
  </p>
  <p>
    <segment>
      <root>爾時，世尊告諸比丘： </root>
    </segment>
    <segment>
      <root>「若衆生於色不味者，則不染於色。 </root>
      <reference>t99.2b17</reference>
    </segment>
    <segment>
      <root>以衆生於色味故，則有染著。 </root>
      <reference>t99.2b18</reference>
    </segment>
    <segment>
      <root>如是，衆生於受…想…行…識不味者，彼衆生則不染於受…想…行…識。 </root>
      <variant>受…想…行…識 → 識 (大, cbeta)</variant>
      <reference>t99.2b19</reference>
    </segment>
    <segment>
      <root>以衆生味受…想…行…識故，彼衆生染著於受…想…行…識。 </root>
      <variant>受…想…行…識 → 識 (大, cbeta)</variant>
      <reference>t99.2b20</reference>
    </segment>
  </p>
  <p>
    <segment>
      <root>「諸比丘，若色於衆生不爲患者，彼諸衆生不應厭色。 </root>
      <reference>t99.2b21</reference>
    </segment>
    <segment>
      <root>以色爲衆生患故，彼諸衆生則厭於色。 </root>
      <reference>t99.2b22</reference>
    </segment>
    <segment>
      <root>如是，受…想…行…識不爲患者，彼諸衆生不應厭受…想…行…識。 </root>
      <variant>受…想…行…識 → 識 (大, cbeta)</variant>
      <reference>t99.2b23, t99.2b24</reference>
    </segment>
    <segment>
      <root>以受…想…行…識爲衆生患故，彼諸衆生則厭於受…想…行…識。 </root>
      <variant>受…想…行…識 → 識 (大, cbeta)</variant>
      <reference>t99.2b25</reference>
    </segment>
  </p>
  <p>
    <segment>
      <root>「諸比丘，若色於衆生無出離者，彼諸衆生不應出離於色。 </root>
      <reference>t99.2b26</reference>
    </segment>
    <segment>
      <root>以色於衆生有出離故，彼諸衆生出離於色。 </root>
      <reference>t99.2b27</reference>
    </segment>
    <segment>
      <root>如是，受…想…行…識於衆生無出離者，彼諸衆生不應出離於受…想…行…識。 </root>
      <variant>受…想…行…識 → 識 (大, cbeta)</variant>
      <reference>t99.2b28, t99.2b29</reference>
    </segment>
    <segment>
      <root>以受…想…行…識於衆生有出離故，彼諸衆生出離於受…想…行…識。 </root>
      <variant>受…想…行…識 → 識 (大, cbeta)</variant>
      <reference>t99.2c1</reference>
    </segment>
  </p>
  <p>
    <segment>
      <root>「諸比丘，若我於此五受陰不如實知： </root>
      <reference>t99.2c2</reference>
    </segment>
    <segment>
      <root>『味是味、患是患、離是離』者。 </root>
    </segment>
    <segment>
      <root>我於諸天若魔、若梵，沙門、婆羅門，天、人衆中，不脱、不出、不離，永住顛倒，亦不能自證得阿耨多羅三藐三菩提。 </root>
      <reference>t99.2c3, t99.2c4, t99.2c5</reference>
    </segment>
  </p>
  <p>
    <segment>
      <root>「諸比丘，我以如實知此五受陰：『味是味、患是患、離是離』故，我於諸天若魔、若梵沙門、婆羅門天、人衆中，得脱、得出、得離、得解脱結縛，永不住顛倒。 </root>
      <variant>得脱 → 自證得脱 (大, cbeta)</variant>
      <reference>t99.2c6, t99.2c7, t99.2c8</reference>
    </segment>
    <segment>
      <root>亦能自證得阿耨多羅三藐三菩提。」 </root>
      <reference>t99.2c9</reference>
    </segment>
  </p>
  <p>
    <segment>
      <root>時，諸比丘聞佛所説歡喜，奉行。 </root>
      <reference>t99.2c10</reference>
    </segment>
  </p>
</article>
