<article id='sa22'>
  <header>
    <ul>
      <li>
        <segment>
          <root>雜阿含經</root>
        <segment>
      </li>
    </ul>
    <h1>
      <segment>
        <root>(二二)</root>
      </segment>
    </h1>
  </header>
  <p>
    <segment>
      <root>如是我聞： </root>
      <reference>t99.4c20</reference>
    </segment>
    <segment>
      <root>一時，佛住舍衞國，祇樹，給孤獨園。 </root>
      <reference>t99.4c21</reference>
    </segment>
  </p>
  <p>
    <segment>
      <root>爾時，有比丘名劫波，來詣佛所，頭面禮足，却住一面，白佛言： </root>
      <reference>t99.4c22</reference>
    </segment>
    <segment>
      <root>「如世尊説，比丘心得善解脱。 </root>
      <reference>t99.4c23</reference>
    </segment>
    <segment>
      <root>世尊，云何比丘心得善解脱？」 </root>
      <reference>t99.4c24</reference>
    </segment>
  </p>
  <p>
    <segment>
      <root>爾時，世尊告劫波曰： </root>
    </segment>
    <segment>
      <root>「善哉，善哉！ </root>
    </segment>
    <segment>
      <root>能問如來心善解脱。 </root>
      <reference>t99.4c25</reference>
    </segment>
    <segment>
      <root>善哉，劫波！ </root>
    </segment>
    <segment>
      <root>諦聽，諦聽，善思念之。 </root>
      <reference>t99.4c26</reference>
    </segment>
    <segment>
      <root>當爲汝説。 </root>
    </segment>
    <segment>
      <root>劫波，當觀知諸所有色，若過去、苦未來、若現在，若内、若外，若麁、若細，若好、若醜，若遠、若近，彼一切悉皆無常。 </root>
      <reference>t99.4c27, t99.4c28</reference>
    </segment>
    <segment>
      <root>正觀無常已，色愛即除。 </root>
      <reference>t99.4c29</reference>
    </segment>
    <segment>
      <root>色愛除已，心善解脱。 </root>
    </segment>
    <segment>
      <root>如是，觀受…想…行…識。 </root>
      <reference>t99.5a1</reference>
    </segment>
    <segment>
      <root>若過去、若未來、若現在，若内、若外，若麁、若細，若好、若醜，若遠、若近，彼一切悉皆無常。 </root>
      <reference>t99.5a2, t99.5a3</reference>
    </segment>
    <segment>
      <root>正觀無常已，識愛即除。 </root>
    </segment>
    <segment>
      <root>識愛除已，我説心善解脱。 </root>
      <reference>t99.5a4</reference>
    </segment>
  </p>
  <p>
    <segment>
      <root>「劫波，如是比丘心善解脱者，如來説名心善解脱。 </root>
      <reference>t99.5a5</reference>
    </segment>
    <segment>
      <root>所以者何？ </root>
    </segment>
    <segment>
      <root>愛欲斷故。 </root>
      <reference>t99.5a6</reference>
    </segment>
    <segment>
      <root>愛欲斷者，如來説名心善解脱。」 </root>
      <reference>t99.5a7</reference>
    </segment>
  </p>
  <p>
    <segment>
      <root>時，劫波比丘聞佛所説，心大歡喜，禮佛而退。 </root>
    </segment>
    <segment>
      <root> </root>
      <reference>t99.5a8</reference>
    </segment>
  </p>
  <p>
    <segment>
      <root>爾時，劫波比丘受佛教已，獨一靜處，專精思惟，不放逸住…乃至…「自知不受後有。」 </root>
      <reference>t99.5a9</reference>
    </segment>
    <segment>
      <root>心善解脱，成阿羅漢。 </root>
      <reference>t99.5a10</reference>
    </segment>
  </p>
</article>
